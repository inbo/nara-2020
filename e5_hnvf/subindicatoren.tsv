indicator	type	bron	betekenis	bruikbaarheid
Beschermde gebieden (habitats)	Vegetatie	Brunbjerg e.a. (2016)	Habitats in beschermde gebieden geven een indicatie dat ze waardevol zijn	In Vlaanderen kunnen we dit gelijk stellen aan de Natura2000-habitats en de regionaal belangrijke biotopen.
Biologische landbouw	Beheer (lagere intensiteit)	Tuck e.a. (2014) and Brunbjerg e.a. (2016)	Biologische landbouw verhoogt de soortenrijkdom op het perceel met 30%. Dit is wel teeltafhankelijk. Het effect neemt toe in intensieve landschappen (zijnde hoog aandeel akker).	Biologische landbouw komt slechts beperkt voor in Vlaanderen. Biologische landbouw kan wel meegenomen worden bij de inschatting van de intensiteit, waarbij rekening gehouden wordt dat de bewerkingsintensiteit van biologische landbouw intensief kan zijn (bv. bij maïs en groenten).
Landgebruiks-intensiteit	Beheer (inschatting intensiteit)	Allan e.a. (2014)	Hogere intensiteit (bemestingen, gewasbeschermingsmiddelen, bewerkingen) verlaagt de biodiversiteit	Vlaanderen kent een intensief landgebruik afgewisseld met niet-intensieve teelten. De intensiteit kent ook ruimtelijke variatie, waardoor het een goede indicator lijkt. Het is belangrijk hierbij dat bij de berekening van de intensiteit rekening wordt gehouden met de diverse aspecten (bemestingen, gewasbeschermingsmiddelen, bewerkingen)
Niet-landbouw-habitat (half-natuurlijk)	Landschap	Šálek e.a. (2018), Tscharntke, Batáry, en Dormann (2011), and Zingg, Grenz, en Humbert (2018)	Grenswaarde 20%, bij kwaliteitsvoller habitat mag dit lager zijn. Voor vogels is 20% de grenswaarde	Vlaanderen kent nog een aantal mozaïeklandschappen (waarbij natuur en landbouw sterk verweven zijn) en dit kan helpen om deze landschappen te lokaliseren
Perceelsgrootte	Landschap & beheer (intensiteit landgebruik)	Šálek e.a. (2018), Morelli, Benedetti, en Šímová (2018), and Sirami e.a. (2019)	Kleinere gemiddelde perceelsgrootte is positief gerelateerd met biodiversiteit. Bv. een daling van 5 naar 2,8 ha heeft een even sterk effect als een toename van halfnatuurlijk habitat van 0,5 naar 11%.	De gemiddelde perceelsgrootte blijkt na het uittesten geen goede indicator. Dit komt doordat urbanisatie, natuur en landbouw op kleine schaal naast elkaar voorkomen. Waardoor de gemiddelde landbouwperceelsgrootte soms op een beperkt aantal percelen berekend wordt. Bovendien is de gemiddelde ‘perceelsgrootte’ in Vlaanderen in vergelijking met andere landen klein.
Randdensiteit (m/ha)	Landschap	Lomba e.a. (2015), Martin e.a. (2019), and Tscharntke, Batáry, en Dormann (2011)	Indien randen bestaan uit halfnatuurlijk habitat is dit een goede indicator. De grenswaarde ligt hier op 0,2 tot 0,4 km rand/ha. En beheerovereenkomsten hebben een grotere meerwaarde in éénvoudige landschappen (1-20% halfnatuurlijk habitat)	Beheerovereenkomsten zetten sterk in op randen en dit lijkt ons hiervoor een goede indicator.
Shannon diversity index	Landschap (diversiteit landgebruik)	Lomba e.a. (2015) and Martin e.a. (2019)	Meer diverse landschappen met meer evenredige aanwezigheid landgebruikstypes zijn meer divers.	Vlaanderen kent nog kleinschalige landschappen met hogere biodiversiteit. Dus dit lijkt een goede indicator. Het probleem is wel hoe we met urbanisatie omgaan.
Variatie in landgebruiks-intensiteit	Beheer (inschatting intensiteit)	Allan e.a. (2014) (relatie met biodiversiteit) en Blüthgen e.a. (2012) (intensiteitsindex)	Hoge variatie in landgebruiksintensiteit bij graslanden is positief voor de biodiversiteit. Intensiteit wordt berekend als combinatie van bemesting, frequentie van maaien en veedichtheid.	In Vlaanderen zijn de details van het graslandbeheer niet beschikbaar in de gebruikspercelenkaart en daarom weerhouden we deze indicator niet
