---
title: "Metadata bos - Versnippering van bos"
date: 2020-07-01T10:00:00
bibliography: ../references.bib
link-citations: TRUE
hoofdstuk: 5
thema:
  - Bos
keywords:
  - fragmentatie
  - randhabitat
  - oppervlakte
  - boswijzer
lang: nl
tab: metadata
verantwoordelijke:
- Maarten Stevens <maarten.stevens@inbo.be>
output: html_document
---
## Technische informatie

```{r setup, include=FALSE}
library(knitr)
opts_chunk$set(echo = FALSE, message = FALSE, warning = FALSE)
library(git2rdata)
```

```{r databereik}
databereik <- "VBI 1: 1997-1999 en VBI 2: 2009-2019"
```
\- **Periodiciteit**: eenmalig
\- **Volgende update**: onbekend
\- **Databereik**: `r databereik`

## Databron

- **Producent**: Instituut voor Natuur- en Bosonderzoek
- **Dataset**: [Digitale boswijzer Vlaanderen 2009, 2012, 2015](http://www.geopunt.be/catalogus/datasetfolder/42457086-8b2c-44b6-8232-daa65cfd486b)
Databank Vlaamse Bosinventaris (v16-03-2020). 
De databank kan opgevraagd worden bij het [Agentschap Natuur en Bos](https://www.natuurenbos.be/beleid-wetgeving/natuurbeheer/bosinventaris/contact).

- **Gegevensinzameling**: 
De **Groenkaart Vlaanderen** is een rasterkaart (resolutie 1 m) van het groen in Vlaanderen en onderscheidt de klassen “Niet groen”, “Landbouw”, “Laag Groen” (minder dan 3 m hoog) en “Hoog Groen” (meer dan 3 m hoog).
De Groenkaart is, net als de Boswijzer, een afgeleide van de Vegetatiekaart Vlaanderen [@van_der_linden_vegetatiekaart_2017].
De kaart is gebaseerd op een semi-automatische verwerking van zomervlucht orthofoto’s en wordt driejaarlijks opgemaakt door het Agentschap Informatie Vlaanderen (AIV) in opdracht van het Agentschap Natuur en Bos (ANB).
De **Boswijzer** is een rasterkaart (resolutie 10 m) die aangeeft waar in Vlaanderen bos voorkomt.
Voor een gedetailleerde beschrijving van de karteringsmethode verwijzen we naar @van_der_linden_vegetatiekaart_2017.
De **Vlaamse bosinventaris** (VBI) bestaat uit een steekproef van punten waarvoor op het terrein de toestand van het bos wordt opgemeten [@westra_opmaak_2015; @wouters_ontwerp_2008].
De meetcyclus van de eerste bosinventaris (VBI 1) liep van 1997 tot 1999, de tweede meetcyclus (VBI 2) van 2009 tot 2019.
De steekproef wordt gekozen uit een vast raster van 27.163 punten. 
Voor elk punt in het raster wordt beoordeeld of het al dan niet in bos ligt.
De punten die in bos liggen worden opgemeten volgens een gestandaardiseerd veldprotocol.
De website van het [Agentschap Natuur en Bos](https://www.natuurenbos.be/beleid-wetgeving/natuurbeheer/bosinventaris/hoe-gebeuren-de-metingen) geeft een overzicht van de methodologie.
De analyses van de kruidachtigen zijn gebaseerd op de vegetatieopnames van de VBI.
De vegetatieopnames maken gebruik van de Braun-Blanquet-schaal binnen een proefvlak van 16 m x 16 m.
Voor de analyses worden alleen de planten in de kruidlaag in rekening gebracht.
De kruidlaag omvat de houtige planten met een hoogte tot maximaal 0,8 m en alle niet-houtige planten met een hoogte < 2 m.

## Berekeningswijze

### Randhabitat en clustergrootte bos

Het aandeel randhabitat en de grootte van de bosclusters wordt berekend op basis van de Boswijzers van 2009, 2012 en 2015.
De Boswijzer is een binaire rasterkaart die aangeeft welke cellen bos (1) en niet-bos (0) zijn.
Om het aandeel randhabitat in de totale bosoppervlakte te bepalen, wordt een buffer van 50 m (conservatieve schatting) en 100 m rond de niet-boscellen gelegd via een `Euclidean Distance`-operatie in ArcGIS.
Alle boscellen die binnen 50 m of 100 m van een niet-boscel vallen, worden op deze manier aangeduid als randhabitat.
In een volgende stap worden de afzonderlijke bosclusters geïdentificeerd (`Region Group`). 
Vervolgens wordt per boscluster het aandeel bosrand als percentage van de oppervlakte van die cluster berekend (`Zonal Statistics as Table`). 

### Relatie soortenrijkdom - fragmentatie

De analyse van de soortenrijkdom van kruidachtigen is gebaseerd op tabel 4 van de VBI-databank (`tbl4Vegetatie`).
Deze tabel geeft per steekproefpunt (plot) en periode het aantal kruidachtigen in de vegetatieopnames.
Het rapport van @westra_opmaak_2015 geeft een uitgebreid overzicht van de opbouw van de  analysedatabank, de analysevariabelen en van de statistische analyses van de VBI. 
Aangezien een groot aantal observaties in de twee opeenvolgende periodes van de VBI gecorreleerd zijn (gepaarde plots), gebruiken we mixed effect regressiemodellen.
Voor aantallen (bv. aantal soorten) gebruiken we een Poisson mixed model.
Het Poisson mixed model gebruikt de fragmentatiegraad (`FragInv`) als fixed effect en de gepaarde plots als random effects.
De responsvariabele is het aantal kruidachtigen in een steekproefpunt.
De analyse werd herhaald voor verschillende categorieën van kruidachtigen: typische bossoorten, soorten van open vegetaties en soorten die zowel in open vegetaties als in bossen voorkomen.
De indeling in de verschillende categorieën is gebaseerd op de databank van @heinken_european_2019.
De resultaten van de analyse en de bijhorende code staan in de [**broncode**](../e1_bos_versnippering/e1_bos_versnippering.Rmd) van de indicator.

Als indicator voor de stuurvariabele *fragmentatie* gebruiken we de Forest Area Density (FAD)[@vogt_approach_2019]. 
Forest Area Density is het aandeel bospixels binnen een vast analysevenster rond een boscel.
Als basiskaart voor de berekening van de FAD gebruiken we de Groenkaart 2015.
De originele Groenkaart werd herschaald naar een 10 x 10 m resolutie via ‘nearest neighbour resampling’. 
Daarbij krijgt elke 10 x 10 m rastercel de waarde van de 1 x 1 m rasterlaag die het dichtst bij zijn centroide gelegen is. De FAD wordt berekend voor vijf omgevingsvensters van verschillende omvang (lengte: 70 m, 13 m, 27 m, 81 m en 2430 m) via een `Focal Statistics`-operatie in ArcGIS. 
De vijf fragmentatiekaarten worden vervolgens gecombineerd in een synthesekaart die de gemiddelde FAD-waarde per boscel weergeeft. 
De FAD is gelijk aan 1 voor een cel die volledig omgeven is door bos en nul voor een cel zonder bos in de omgeving. 
Voor een gedetailleerde beschrijving van de methodologie verwijzen we naar @vogt_approach_2019. 
Via de xy-coördinaten van de steekproefpunten en de gebiedsdekkende FAD-kaart bepalen we de FAD-waarde voor elk steekproefpunt. 
De fragmentatiegraad (`FragInv`) berekenen we als één min de FAD-waarde, zodat de index stijgt met toenemende fragmentatiegraad.

## Opmerkingen bij de gegevenskwaliteit en betrouwbaarheid

Bij de opmaak van de Boswijzer wordt 'bos' geïdentificeerd als een cluster van rastercellen die groter is dan 0,5 ha, met minstens 50% kroonbedekking en een minimale breedte van 70 m [@van_der_linden_vegetatiekaart_2017].
Door deze selectieprocedure maken sommige, vooral kleiner clusters van bomen geen deel uit van de Boswijzer.
De totale versnippering van het opgaand groen (bomen) ligt dan ook heel wat hoger dan de schatting gebaseerd op de analyse van de Boswijzer.

Omdat de Groenkaart pas beschikbaar is vanaf 2009, kan de fragmentatiegraad niet berekend worden voor de eerste inventarisatieperiode van de VBI (1997-1999).
We hebben ervoor gekozen om de FAD voor beide inventarisatieperiodes te berekenen op basis van de meest recente Groenkaart (2015).
De werkelijke fragmentatiegraad voor de punten van VBI 1 (1997-1999) wijkt hoogstwaarschijnlijk dan ook af van de berekende scores op basis van de Groenkaart 2015.
Wanneer alleen de metingen van VBI 2 in rekening worden gebracht, blijft het effect van de fragmentatiegraad op de soortenrijkdom behouden (zie *Broncode indicator*).

## Download

**Broncode indicator**: [E1_bos_versnippering.Rmd](../e1_bos_versnippering/e1_bos_versnippering.Rmd)
- **Data analyse soortenrijkdom**: [kruidachtigen_rijkdom.tsv](../e1_bos_versnippering/kruidachtigen_rijkdom.tsv)
- **Metadata analyseset soortenrijkdom**: [kruidachtigen_rijkdom.yml](../e1_bos_versnippering/kruidachtigen_rijkdom.yml)
- **Data fragmentatie**: [Data randhabitat](../e1_bos_versnippering/randenoppervlakte_bw.tsv); [Data oppervlakte clusters](../e1_bos_versnippering/randenoppervlakte_bw100m.tsv)
- **Metadata dataset fragmentatie**: [Data randhabitat](../e1_bos_versnippering/randenoppervlakte_bw.yml); [Data oppervlakte clusters](../e1_bos_versnippering/randenoppervlakte_bw100m.ylm)

## Referenties
